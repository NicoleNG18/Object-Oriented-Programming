# Задача 0

Да се напише програма която разпознава множество от фигури:
`Square`, `Triangle`, `Rectangle` и `Circle`.

Тази програма трябва да може да сериализира множество от фигури във файл и да ги прочита обратно.

Всяка фигура трябва да може да изкарва данни за себе си на екрана, както и да си смята обиколката и лицето.

Имплементирайте динамичен контейнер(масив), който да може да съхранява такива фигури.

# Задача 1

Направете система, която да може да обработва различни нотификации. Нотификация е просто съобщение, което се изпраща по определен канал. За целта направете няколко канала:
- Конзола
- Файл
- SMS (Нека също използва конзолата)
- Имейл (Нека също използва конзолата)
- Push (Нека също използва конзолата)

Всяка от тези нотификации трябва да има механизъм за изпращане на съобщение.
Нотификациите не могат да се копират и могат да бъдат закачени до най-много 5 устройства!

Съществуват устройства, които използват тези нотификации и техните канали. Те се характеризират с:
- Модел, низ с произволна дължина
- Последователен идентификационен номер, който е естествено число 
- Начин по който устройството да може се абонира за съществуващи нотификации (до 3 на брой)

Ако дадена нотификаця спре да съществува, тя трябва да се откачи от устройството.
Ако дадено устройство спре да съществува, то трябва да бъде откачено от нотфикацията.

При изпращане на съобщение по дадена нотификация, ако устройството е закачено, то трябва или да изкара на екрана съобщението или да го запише във файл с име неговия модел. Всяко устройство има механизъм да пише както на конзолата така и във файл без помощта на нотификация.

Едно устройство може да се копира, но не може да се присвоява. При копиране, едно устройство се абонира за всички нотификации, освен за тези които вече са закачени за 5 устройства.